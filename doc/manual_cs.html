<p><strong>SOLAR STATION <span style="color: #ff0000;">LIVE</span></strong> je navržen pro automatické připojení k
    vašemu střídači bez nutnosti ruční konfigurace.</p>

<p>Pokud však <strong>SOLAR STATION <span style="color: #ff0000;">LIVE</span></strong> nenalezne kompatibilní WiFi síť,
    zobrazí výběrové menu dostupných podporovaných WiFi sítí. Zobrazují se pouze sítě střídačů, nikoliv vaše domácí WiFi
    síť.</p>

<p>Vyberte správný střídač a v případě potřeby zadejte heslo k WiFi síti. <strong>SOLAR STATION <span
            style="color: #ff0000;">LIVE</span></strong> si heslo uloží.</p>

<h2>Aktualizace firmware</h2>
<p><span style="color: #ff0000;">Neprovádějte aktualizaci bez předchozí konzultace. Firmware nepřináší žádné nové
        funkce, pouze opravy reportovaných chyb a podporu nových střídačů. Pokud zařízení funguje, není důvod k
        aktualizaci.</span></p>
<p>Nejprve se mrkněte jakou máte verzi <strong>SOLAR STATION <span style="color: #ff0000;">LIVE</span></strong>
<p>Pokud máte vzadu RESET tlačítko, jedná se o 2. generaci. Firmware pro 1. a 2. generaci jsou jiné (jiný ovladač
    displaye). Nicméně pokud omylem přehrajete špatný firmware, nahrátím správného se to opraví - nic nepokazíte.</p>
<ul>
    <li>1. generace: <a
            href="https://solar-station.cz/user/documents/solar-station-live/solar-station-live.html"><strong>Návod
                zde</strong></a></li>
    <li>2. generace: <a
            href="https://www.solar-station.cz/user/documents/solar-station-live/solar-station-live-advance.html"><strong>Návod
                zde</strong></a></li>
</ul>
<h2>Zobrazované údaje</h2>
<p><img src="https://cdn.myshoptet.com/usr/www.solar-station.cz/user/documents/upload/solar-station-live-layout.png"
        alt="solar-station-live-layout" /></p>
<ol>
    <li>Aktuální výkon FV panelů</li>
    <li>Výkon jednotlivých stringů (pokud jsou k dispozici)</li>
    <li>Procentuální soběstačnost ze solární energie</li>
    <li>Úroveň nabití baterie</li>
    <li>Výkon nabíjení a vybíjení baterie</li>
    <li>Teplota baterie</li>
    <li>Celkový výkon střídače</li>
    <li>Zatížení jednotlivých fází střídače (červeně označena přetížená fáze). Záporné znaménko značí pak opační směr
        toku na dané fázi - typicky pokud dochází k nabíjení baterie ze sítě apod.</li>
    <li>Sériové číslo střídače a síla WiFi signálu</li>
    <li>Teplota střídače</li>
    <li>Počet aktivních a spárovaných zásuvek (souhrnný výkon sepnutých zásuvek)</li>
    <li>Celková spotřeba domácnosti</li>
    <li>Množství nakupované a prodávané energie do sítě</li>
    <li>Dnešní výroba elektřiny</li>
    <li>Celková výroba od instalace</li>
    <li>Dnešní spotřeba elektřiny</li>
    <li>Dnešní procentuální soběstačnost</li>
    <li>Dnešní množství uložené energie do baterie</li>
    <li>Dnešní využití energie z baterie</li>
    <li>Dnešní přetok do sítě</li>
    <li>Dnešní odběr ze sítě</li>
    <li>Grafické znázornění výroby panelů (žlutá), stavu nabití baterie (modrá) a spotřeby domácnosti (zelená)
    </li>
</ol>
<p>Některé denní statistiky po startu zobrazují u některých střídačů (Victron, GoodWe) nuly. Je to způsobeno
    tím, že
    střídač tuto denní statistiku neeviduje. <strong>SOLAR STATION <span style="color: #ff0000;">LIVE</span></strong> si
    ji počítá sám z celkových statistik a proto se zobrazí až po půlnoci.</p>

<h1>Propojení se střídačem</h1>
<p>Stanice se připojí automaticky, pokud nalezne právě jeden podporovaný dongle a má k němu veškéré potřebné údaje. Po
    restartu stanice tedy připojení obnoví.</p>
<p>V případě, že stanice se nedokáže rozhodnout nebo se spojení nezdaří, zobrazí se nastavovací obrazovka.</p>
<p>Stanice se může se střídačem propojit napřímo - připojí se přímo na wifi dongle - nebo lze stanici připojit do Vaší
    WiFi sítě a tam si střídač nalezne (nebo se připojí na zadanou IP adresu).</p>
<h2>Přímé propojení</h2>
<p>V následující tabulce je uvedeno, co je pro který střídač potřeba vyplnit.</p>
<table style="border-spacing: 15px; border-collapse: separate;">
    <thead>
        <tr>
            <th>Připojení</th>
            <th>WiFi</th>
            <th>Heslo</th>
            <th>IP</th>
            <th>Sériové číslo</th>
        </tr>
    </thead>
    <tbody>
        <tr>
            <td>Solax</td>
            <td>Wifi_XXXXXX</td>
            <td>Nechat prázdné</td>
            <td>Nechat prázdné</td>
            <td>Ignorováno</td>
        </tr>
        <tr>
            <td>GoodWe</td>
            <td>SolarWifiXXXXXX</td>
            <td>Výchozí: 12345678</td>
            <td>Nechat prázdné</td>
            <td>Ignorováno</td>
        </tr>
        <tr>
            <td>Victron</td>
            <td>venus-XXXXXX</td>
            <td>Dle donglu</td>
            <td>Nechat prázdné</td>
            <td>Ignorováno</td>
        </tr>
        <tr>
            <td>Sofar</td>
            <td>AP_XXXXXX</td>
            <td>Dle donglu</td>
            <td>Nechat prázdné</td>
            <td>SN donglu: XXXXXX</td>
        </tr>
        <tr>
            <td>DEYE</td>
            <td>AP_XXXXXX</td>
            <td>Dle donglu</td>
            <td>Nechat prázdné</td>
            <td>SN donglu: XXXXXX</td>
        </tr>
    </tbody>
</table>
<h2>Propojení přes domácí WiFi</h2>
<p>Pokud chcete stanici připojit do domácí WiFi sítě, zadejte název a heslo k WiFi síti. Stanice se pak připojí
    do
    domácí sítě a následně si střídač najde sám.</p>
<p>V následující tabulce je uvedeno, co je pro který střídač potřeba vyplnit.</p>
<table style="border-spacing: 15px; border-collapse: separate;">
    <thead>
        <tr>
            <th>Připojení</th>
            <th>WiFi</th>
            <th>Heslo</th>
            <th>IP měniče</th>
            <th>SN měniče</th>
        </tr>
    </thead>
    <tbody>
        <tr>
            <td>Solax</td>
            <td>Vaše WiFi</td>
            <td>Vaše heslo</td>
            <td>Nechat prázdné nebo zadat IP</td>
            <td>Ignorováno</td>
        </tr>
        <tr>
            <td>GoodWe</td>
            <td>Vaše WiFi</td>
            <td>Vaše heslo</td>
            <td>Nechat prázdné nebo zadat IP</td>
            <td>Ignorováno</td>
        </tr>
        <tr>
            <td>Victron</td>
            <td>Vaše WiFi</td>
            <td>Vaše heslo</td>
            <td>Nechat prázdné nebo zadat IP</td>
            <td>Ignorováno</td>
        </tr>
        <tr>
            <td>Sofar</td>
            <td>Vaše WiFi</td>
            <td>Vaše heslo</td>
            <td>Nechat prázdné nebo zadat IP</td>
            <td>SN donglu (XXXXXX z AP_XXXXXX), slouží jako heslo</td>
        </tr>
        <tr>
            <td>DEYE</td>
            <td>Vaše WiFi</td>
            <td>Vaše heslo</td>
            <td>Nechat prázdné nebo zadat IP</td>
            <td>SN donglu (XXXXXX z AP_XXXXXX), slouží jako heslo</td>
        </tr>
    </tbody>
</table>

<h1>Podporované střídače</h1>
<h2>SOLAX</h2>
<p><strong>SOLAR STATION <span style="color: #ff0000;">LIVE</span></strong> se standardně automaticky připojuje
    ke
    střídači pomocí základního nastavení. Pokud se tak nestane, postupujte následovně:</p>
<ol>
    <li>Zkontrolujte, zda je dostupná WiFi síť s názvem <em>Wifi_XXXXXX</em> (WiFi síť vysílaná donglem
        střídače). Pokud
        není viditelná, může být skrytá – deaktivujte skrytí sítě v mobilní aplikaci SOLAX Cloud (Menu ->
        Nastavení ->
        Síť -> Pocket WiFi SSID Broadcast).</li>
    <li>WiFi síť donglu není chráněna heslem, ale přístup k API je zabezpečen. Výchozí heslo API je uvedeno na
        WiFi
        donglu a začíná písmenem „S“.</li>
</ol>

<h2>GOODWE</h2>
<ol>
    <li>Zkontrolujte dostupnost WiFi sítě <em>SolarWifiXXXXXX</em> (XXXXXX odpovídá sériovému číslu donglu).
        Výchozí
        heslo k této síti je <strong>12345678</strong>.</li>
    <li>Pokud se dongle nehlásí, resetujte jej krátkým stiskem tlačítka (1s) a vyčkejte cca 3 minuty na jeho restart.
    </li>
</ol>

<h2>VICTRON</h2>
<p>Střídač Victron vysílá WiFi síť <em>venus-XXXXXX</em> (XXXXXX odpovídá sériovému číslu donglu). Připojení k
    této síti
    vyžaduje heslo uvedené na donglu.</p>
<p>Pro správné fungování je nutné aktivovat <strong>Modbus TCP</strong> v menu zařízení (Menu -> Settings ->
    Services ->
    Modbus TCP).</p>


<h1>SOLAR PLUG</h1>
<p>Všechny zásuvky SOLAR PLUG jsou plně kompatibilní. Po připojení do sítě jsou automaticky detekovány a zobrazí
    se ve
    statistice spotřeby domácnosti.</p>
<p>První spuštění aktivuje párovací režim. Párování lze kdykoliv vyvolat podržením tlačítka na zásuvce po dobu
    10 sekund
    (rozsvítí se modrá kontrolka).</p>
<p><strong>SOLAR STATION <span style="color: #ff0000;">LIVE</span></strong> automaticky vyhledává a páruje
    dostupné
    SOLAR PLUG jednotky. Během konfigurace se indikace mění:</p>
<ul>
    <li><strong>Modrá:</strong> aktivní párovací režim</li>
    <li><strong>Červená:</strong> konfigurace probíhá</li>
    <li><strong>Oranžová:</strong> zařízení je úspěšně připojeno a aktivní.</li>
</ul>
<p>Po úspěšném spárování se zásuvka zobrazí v přehledu domácí spotřeby.</p>
<h2>Spínání zásuvky</h2>
<p><strong>SOLAR STATION <span style="color: #ff0000;">LIVE</span></strong> zásuvky spíná automaticky podle interních
    pravidel. <strong>Nikde nic nenastavujete.</strong> Kontroluje se energetická bilance a preferuje se nabitá baterie
    domácnosti.
    Jakmile je baterie domácnosti nabitá nebo jsou přetoky, začne stanice postupně kaskádově spínat jednotlivé zásuvky.
    Zásuvky jsou pak zapnuty minimálně 5 minut.</p>
<p>Zásuvku lze zapnout tlačítkem, pak se vyřadí její automatické ovládání. Pak je potřeba opět tlačítkem zásuvku vypnout
    a tím se aktivuje automatické ovládání.</p>
<p>Při zapnuté zásuvce může dojít k čerpání elektřiny z baterie, ale je to maximálně uvedenou dobu 5 minut. Při
    hraničních výkonech FVE dochází k cyklickému vypínání zásuvek a tím maximalizaci využití energie z FVE.</p>

<h1>EcoVolter PRO (2. generace)</h1>
<p>EcoVolter PRO (2. generace) je plně kompatibilní se stanicí SOLAR STATION <span style="color: #ff0000;">LIVE</span>.</p>
<p>Je podporováno také dynamické řízení nabíjecího výkonu - režim SMART.</p>
<p>Stanice SOLAR STATION <span style="color: #ff0000;">LIVE</span> si EcoVolter PRO najde automaticky, pokud je
    připojen do stejné WiFi sítě. Musíte tedy mít stanici propojenu se střídačem přes vaší domácí WiFi síť. Po spárování stanice s EcoVolter PRO (2. generace) se na displayi objeví nová dlaždice s přepínačem. Pokud zapnete na dlaždici režim SMART, začne stanice optimalizovat nabíjecí výkon podle aktuální energetické bilance domácnosti. V režimu SMART může docházet k částečnému využití energie z baterie domácnosti, vždy vám ale zůstane alespoň 80% baterie.</p>
